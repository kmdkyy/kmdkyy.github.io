<!DOCTYPE html>
<html lang="zh"><meta charset="utf-8"><meta name="generator" content="Hugo 0.88.1" /><meta name="viewport" content="width=device-width,initial-scale=1,viewport-fit=cover">
<meta name="color-scheme" content="light dark">
<meta name="supported-color-schemes" content="light dark"><title>二十八脉像&nbsp;&ndash;&nbsp;Salman</title><link rel="stylesheet" href="/css/core.min.5a2fa48694c926b82b28b322049d9f0cc663e4195aff3976c7ccb8dd3e8c391bc1b94c0827d7b55e0537ec9c0a6e5d8e.css" integrity="sha384-Wi&#43;khpTJJrgrKLMiBJ2fDMZj5Bla/zl2x8y43T6MORvBuUwIJ9e1XgU37JwKbl2O"><meta name="twitter:card" content="summary" />
<meta name="twitter:title" content="二十八脉像" /><body><section id="header">
    <div class="header wrap"><span class="header left-side"><a class="site home" href="/"><img class="site logo" src="/images/head/128.128.png" alt /><span class="site name">Salman</span></a></span>
        <span class="header right-side"><div class="nav wrap"><nav class="nav"><a class="nav item" href="/">最新</a><a class="nav item" href="/about">我</a><a class="nav item" href="/categories/%e7%94%9f%e6%b4%bb/">生活</a><a class="nav item" href="/categories/%e6%8a%80%e6%9c%af">技术</a><a class="nav item" href="/categories/">分类</a><a class="nav item" href="/tags/">标签</a></nav></div></span></div><div class="site slogan"><span class="title">时间会告诉我们，简单的喜欢最长远，平凡的陪伴最心安，懂你的人最温暖。</span></div></section><section id="content"><div class="article-container"><section class="article header">
    <h1 class="article title">二十八脉像</h1><p class="article date">2021年8月30日 7:49:19</p></section><article class="article markdown-body"><h3 id="脉诊图">脉诊图</h3>
<p><img  src="/images/2021-08/13228449_3.jpg"
        alt="脉诊图"/></p>
<h3 id="1-浮脉">1. 浮脉</h3>
<ul>
<li>
<p>体象歌</p>
<p>浮在皮毛，如水漂木；举之有余，按之不足</p>
</li>
<li>
<p>主病歌</p>
<p>浮脉为阳，其病在表。寸浮伤风，头疼鼻塞；左关浮者，风在中焦；右关浮者，风痰在膈；尺脉得之，下焦风客，小便不利，大便秘涩。</p>
</li>
<li>
<p>兼脉歌</p>
<p>无力表虚，有力表实。浮紧风寒，浮迟中风；浮数风热，浮缓风湿。浮芤失血，浮短气病；浮洪虚热，浮虚暑惫；浮涩血伤，浮濡气败。</p>
</li>
</ul>
<h3 id="2-沉脉">2. 沉脉</h3>
<ul>
<li>
<p>体象歌</p>
<p>沉行筋骨，如水投石；按之有余，举之不足。</p>
</li>
<li>
<p>主病歌</p>
<p>沉脉为阴，其病在里。寸沉短气，胸痛引胁；或为痰饮。或水与血。关主中寒，因而痛结；或为满闷，吞酸筋急。尺主背痛，亦主腰膝；阴下湿痒。淋浊痢泄。</p>
</li>
<li>
<p>兼脉歌</p>
<p>无力里虚，有力里实。沉迟痼冷，沉数内热；沉滑痰饮，沉涩血结；沉弱虚衰，沉牢坚积；沉紧冷疼，沉缓寒湿。</p>
</li>
</ul>
<h3 id="3-迟脉">3. 迟脉</h3>
<ul>
<li>
<p>体象歌</p>
<p>迟脉属阴，象为不及；往来迟慢，三至一息。</p>
</li>
<li>
<p>主病歌</p>
<p>迟脉主脏，其病为寒。寸迟上寒，心痛停凝；关迟中寒，癥结挛筋；尺迟火衰，溲便不禁，或病腰足，疝痛牵阴。</p>
</li>
<li>
<p>兼脉歌</p>
<p>有力积冷，无力虚寒。浮迟表冷，沉迟里寒；迟涩血少，迟缓湿寒；迟滑胀满，迟微难安。</p>
</li>
</ul>
<h3 id="4-数脉">4. 数脉</h3>
<ul>
<li>
<p>体象歌</p>
<p>数脉属阳，象为太过；一息六至，往来越度。</p>
</li>
<li>
<p>主病歌</p>
<p>数脉主腑，其病为热。寸数喘咳，口疮肺；关数胃热，邪火上攻；尺数相火，遗浊淋癃。</p>
</li>
<li>
<p>兼脉歌</p>
<p>有力实火，无力虚火。浮数表热，沉数里热。阳数君火，阴数相火。右数火亢，左数阴戕。</p>
</li>
</ul>
<h3 id="5-滑脉">5. 滑脉</h3>
<ul>
<li>
<p>体象歌</p>
<p>滑脉替替，往来流利；盘珠之形，荷露之义。</p>
</li>
<li>
<p>主病歌</p>
<p>滑脉为阳，多主痰涎。寸滑咳嗽。胸满吐逆；关滑胃热，壅气伤食；尺滑病淋，或为痢积，男子溺血.妇人经郁。</p>
</li>
<li>
<p>兼脉歌</p>
<p>浮滑风痰，沉滑痰食。滑数痰火，滑短气塞。滑而浮大，尿则阴痛。滑而浮散，中风瘫痪。滑而冲和，娠孕可决。</p>
</li>
</ul>
<h3 id="6-涩脉">6. 涩脉</h3>
<ul>
<li>
<p>体象歌</p>
<p>涩脉蹇滞，如刀刮竹；迟细而短，三象惧足。</p>
</li>
<li>
<p>主病歌</p>
<p>涩为血少，亦主精伤。寸涩心痛，或为怔忡。关涩阴虚，因而中热；右关土虚，左关胁胀。尺涩遗淋，血利可决；孕为胎病，无孕血竭。</p>
</li>
<li>
<p>兼脉歌</p>
<p>涩而坚大，为有实热；涩而虚软，虚火炎灼。</p>
</li>
</ul>
<h3 id="7-虚脉">7. 虚脉</h3>
<ul>
<li>
<p>体象歌</p>
<p>虚合四形，浮大迟软；及乎寻按，几不可见。</p>
</li>
<li>
<p>主病歌</p>
<p>虚主血虚。又主伤暑。左寸心亏，惊悸怔忡；右寸肺亏，自汗气怯。左关肝伤，血不营筋；右关脾寒，食不消化。左尺水衰，腰膝痿痹；右尺火衰，寒证蜂起。</p>
</li>
</ul>
<h3 id="8-实脉">8. 实脉</h3>
<ul>
<li>
<p>体象歌</p>
<p>实脉有力，长大而坚；应指愊愊，三候皆然。</p>
</li>
<li>
<p>主病歌</p>
<p>血实脉实，火热壅结。左寸心劳，舌强气涌；右寸肺病，呕逆咽疼。左关见实，肝火胁痛；右关见实，中满气疼。左尺见之，便闭腹疼；右尺见之，相火亢逆。</p>
</li>
<li>
<p>兼脉歌</p>
<p>实而且紧，寒积稽留。实而且滑，痰凝为祟。</p>
</li>
</ul>
<h3 id="9-长脉">9. 长脉</h3>
<ul>
<li>
<p>体象歌</p>
<p>长脉迢迢，首尾俱端；直上直下，如循长竿。</p>
</li>
<li>
<p>主病歌</p>
<p>长主有余，气逆火盛。左寸见长，君火为病；右寸见长，满逆为定。左关见长，木实之殃；右关见长，土郁胀闷。左尺见之，奔豚冲兢；右尺见长，相火专令。</p>
</li>
</ul>
<h3 id="10-短脉">10. 短脉</h3>
<ul>
<li>
<p>体象歌</p>
<p>短脉涩小，首尾俱俯；中间突起，不能满部。</p>
</li>
<li>
<p>主病歌</p>
<p>短主不及，为气虚证。短居主寸，心神不定；短见右寸，肺虚头痛。短在左关，肝气有伤；短在右关，膈间为殃。左尺短时，少腹必疼；右尺短时，真火不隆。</p>
</li>
</ul>
<h3 id="11-洪脉">11. 洪脉</h3>
<ul>
<li>
<p>体象歌</p>
<p>洪脉极大，状如洪水；来盛去表，滔滔满指。</p>
</li>
<li>
<p>主病歌</p>
<p>洪为盛满，气壅火亢。左寸洪大。心烦舌破；右寸洪大，胸满气逆。左关见洪，肝木太过；右关见洪，脾土胀热。左尺洪兮，水枯便难；右尺洪兮，龙火燔灼。</p>
</li>
</ul>
<h3 id="12-微脉">12. 微脉</h3>
<ul>
<li>
<p>体象歌</p>
<p>微脉极细，而又极软；似有若无，欲绝非绝。</p>
</li>
<li>
<p>主病歌</p>
<p>微脉模糊，气血大衰。左寸惊怯，右寸气促。左关寒挛。右关胃冷。左尺得微，髓竭精枯；右尺得微，阳衰命绝。</p>
</li>
</ul>
<h3 id="13-细脉">13. 细脉</h3>
<ul>
<li>
<p>体象歌</p>
<p>细直而软，累累萦萦；状如丝线，较显于微。</p>
</li>
<li>
<p>主病歌</p>
<p>细主气衰，诸虚劳损。细居左寸，怔忡不寐；细在右寸，呕吐气怯。细入左关，肝阴枯竭；细入右关，胃虚胀满。左尺若细，泄痢遗精；右尺若细，下元冷惫。</p>
</li>
</ul>
<h3 id="14-濡脉">14. 濡脉</h3>
<ul>
<li>
<p>体象歌</p>
<p>濡脉细软，见于浮分；举之乃见，按之即空。</p>
</li>
<li>
<p>主病歌</p>
<p>濡主阴虚，髓绝精伤。左寸见濡，健忘惊悸；右寸见濡，腠虚自汗。左关逢之，血不营筋；右关逢之，脾虚湿浸。左尺得濡，精血枯损；右尺得之，火败命乖。</p>
</li>
</ul>
<h3 id="15-弱脉">15. 弱脉</h3>
<ul>
<li>
<p>体象歌</p>
<p>弱脉细小，见于沉分；举之则无，按之乃得。</p>
</li>
<li>
<p>主病歌</p>
<p>弱为阳陷，真气衰弱。左寸心虚，惊悸健忘；右寸肺虚，自汗短气。左关木枯，必苦挛急；右关土寒，水谷之疴。左尺弱形，涸流可征；右尺弱见，阳陷可验。</p>
</li>
</ul>
<h3 id="16-紧脉">16. 紧脉</h3>
<ul>
<li>
<p>体象歌</p>
<p>紧脉有力，左右弹指；如绞转索，如切紧绳。</p>
</li>
<li>
<p>主病歌</p>
<p>紧主寒邪，又主诸痛。左寸逢紧，心满急痛；右寸逢紧，伤寒喘嗽。左关人迎，浮紧伤寒；右关气口，沉紧伤食。左尺见之，脐下痛极；右尺见之，奔豚疝疾。</p>
</li>
</ul>
<h3 id="17-缓脉">17. 缓脉</h3>
<ul>
<li>
<p>体象歌</p>
<p>缓脉四至，来往和匀；微风轻颭，初春杨柳。</p>
</li>
<li>
<p>主病兼脉歌</p>
<p>缓为胃气，不主于病；取其兼见，方可断证。浮缓风伤，沉缓寒湿。缓大风虚，缓细湿痹。缓涩脾薄，缓弱气虚。右寸浮缓，风邪所居；左寸涩缓，少阴血虚。左关浮缓，肝风内鼓；右关沉缓。士弱湿侵。左尺缓涩，精宫不及；右尺缓细，真阳衰极。</p>
</li>
</ul>
<h3 id="18-弦脉">18. 弦脉</h3>
<ul>
<li>
<p>体象歌</p>
<p>弦如琴弦，轻虚而滑；端直以长，指下挺然。</p>
</li>
<li>
<p>主病歌</p>
<p>弦为肝风，主痛主疟，主痰主饮。弦在左寸，心中必痛；弦在右寸，胸及头疼。左关弦兮，痰疟癥瘕；右关弦兮，胃寒膈痛。左尺逢弦。饮在下焦；右尺逢弦，足挛疝痛。</p>
</li>
<li>
<p>兼脉歌</p>
<p>浮弦支饮，沉弦悬饮。弦数多热，弦迟多寒。弦大主虚，弦细拘急。阳弦头痛，阴弦腹痛。单弦饮癖，双弦寒痼。</p>
</li>
</ul>
<h3 id="19-动脉">19. 动脉</h3>
<ul>
<li>
<p>体象歌</p>
<p>动无头尾，其动如豆；厥厥动摇，必兼滑数。</p>
</li>
<li>
<p>主病歌</p>
<p>动脉主痛，亦主于惊。左寸得动，惊悸可断；右寸得动，自汗无疑。左关若动，惊及拘挛；右关若动，心脾疼痛。左尺见之，亡精为病；右尺见之，龙火奋迅。</p>
</li>
</ul>
<h3 id="20-促脉">20. 促脉</h3>
<ul>
<li>
<p>体象歌</p>
<p>促为急促，数时一止；如趋而蹶，进则必死。</p>
</li>
<li>
<p>主病歌</p>
<p>促因火亢，亦由物停。左寸见促，心火炎炎；右寸见促，肺鸣咯咯。促见左关，血滞为殃；促居右关，脾宫食滞。左尺逢之，遗滑堪忧；右尺逢之，灼热为灾。</p>
</li>
</ul>
<h3 id="21-结脉">21. 结脉</h3>
<ul>
<li>
<p>体象歌</p>
<p>结为凝结，缓时一止；徐行而怠，颇得其旨。</p>
</li>
<li>
<p>主病歌</p>
<p>结属阴寒，亦由凝积。左寸心寒，疼痛可决；右寸肺虚，气寒凝结；左关结见，疝瘕必现；右关结形，痰滞食停。左尺结兮，痿躄之疴；右尺结兮，阴寒为楚。</p>
</li>
</ul>
<h3 id="22-代脉">22. 代脉</h3>
<ul>
<li>
<p>体象歌</p>
<p>代为禅代，止有常数；不能自还，良久复动。</p>
</li>
<li>
<p>主病歌</p>
<p>代主脏衰，危恶之候。脾土败坏，吐利为咎；中寒不食，腹疼难救。两动一止，三四日死；四动一止，六七日死。次第推求，不失经旨。</p>
</li>
</ul>
<h3 id="23-革脉">23. 革脉</h3>
<ul>
<li>
<p>体象歌</p>
<p>革大弦急，浮取即得；按之乃空，浑如鼓革。</p>
</li>
<li>
<p>主病歌</p>
<p>革主表寒，亦属中虚。左寸之革，心血虚痛；右寸之革，金衰气壅。左关遇之，疝瘕为祟；右关遇之，土虚为疼。左尺诊革，精空可必；右尺诊革，殒命为忧。女人得之，半产漏下。</p>
</li>
</ul>
<h3 id="24-牢脉">24. 牢脉</h3>
<ul>
<li>
<p>体象歌</p>
<p>牢在沉分，大而弦实；浮中二候，了不可得。</p>
</li>
<li>
<p>主病歌</p>
<p>牢主坚积。病在于内。左寸之牢，伏梁为病；右寸之牢，息贲可定。左关见牢，肝家血积；右关见牢，阴寒痞癖。左尺牢形，奔豚为患；右尺牢形，疝瘕痛甚。</p>
</li>
</ul>
<h3 id="25-散脉">25. 散脉</h3>
<ul>
<li>
<p>体象歌</p>
<p>散脉浮乱，有表无里；中候渐空，按则绝矣。</p>
</li>
<li>
<p>主病歌</p>
<p>散为本伤，见则危殆。左寸之散，怔忡不寐；右寸之散，自汗淋漓。左关之散，当有溢饮；右关之散，胀满蛊疾。居于左尺，北方水竭；右尺得之，阳消命绝。</p>
</li>
</ul>
<h3 id="26-芤脉">26. 芤脉</h3>
<ul>
<li>
<p>体象歌</p>
<p>芤乃草名，绝类慈葱；浮沉俱有，中候独空。</p>
</li>
<li>
<p>主病歌</p>
<p>芤脉中空，故主失血。左寸呈芤，心主丧血；右寸呈芤。相搏阴伤。芤入左关，肝血不藏；芤现右关，脾血不摄。左尺如芤，便红为咎；右尺如芤，火炎精漏。</p>
</li>
</ul>
<h3 id="27-伏脉">27. 伏脉</h3>
<ul>
<li>
<p>体象歌</p>
<p>伏为隐伏，更下于沉；推筋著骨，始得其形。</p>
</li>
<li>
<p>主病歌</p>
<p>伏脉为阴，受病入深。伏犯左寸，血郁之证；伏居右寸，气郁之疴。左关值伏，肝血在腹；右关值伏，寒凝水谷。左尺伏见，疝瘕可验；右尺伏藏，少火消亡。</p>
</li>
</ul>
<h3 id="28-疾脉">28. 疾脉</h3>
<ul>
<li>
<p>体象歌</p>
<p>疾为急疾，数之至极；七至八至，脉流薄疾。</p>
</li>
<li>
<p>主病歌</p>
<p>疾为阳极，阴气欲竭；脉号离经，虚魂将绝；渐进渐疾，且多殒灭。左寸居疾，勿戢自焚；右寸居疾，金被火乘。左关疾也，肝阴已绝；右关疾也，脾阴消竭。左尺疾兮，涸辙难濡；右尺疾兮。赫曦过极。</p>
</li>
</ul>
</article><section class="article labels"><a class="category" href=/categories/%E7%94%9F%E6%B4%BB/>生活</a><a class="tag" href=/tags/%E4%B8%AD%E5%8C%BB/>中医</a></section>
</div>
<div class="article bottom"><section class="article navigation"><p><a class="link" href="/posts/%E7%94%9F%E6%B4%BB/%E9%99%8D%E4%B8%89%E9%AB%98%E7%BB%84%E6%96%B9%E7%BB%84%E7%A9%B4/"><span class="iconfont icon-article"></span>降三高组方、组穴</a></p><p><a class="link" href="/posts/%E7%94%9F%E6%B4%BB/%E9%99%8D%E8%A1%80%E5%8E%8B%E8%8C%B6%E7%B1%BB/"><span class="iconfont icon-article"></span>降血压中药/茶类</a></p></section></div></section><section id="footer"><div class="footer-wrap">
    <p class="copyright">Copyright ©2021-2099 Salman.</p></div>
</section><link rel="stylesheet" href="https://cdn.jsdelivr.net/npm/katex@0.11.1/dist/katex.min.css" integrity="sha384-zB1R0rpPzHqg7Kpt0Aljp8JPLqbXI3bhnPWROx27a9N0Ll6ZP/&#43;DiW/UqRcLbRjq" crossorigin="anonymous"><script defer src="https://cdn.jsdelivr.net/npm/katex@0.11.1/dist/katex.min.js" integrity="sha384-y23I5Q6l&#43;B6vatafAwxRu/0oK/79VlbSz7Q9aiSZUvyWYIYsd&#43;qj&#43;o24G5ZU2zJz" crossorigin="anonymous"></script><script defer src="https://cdn.jsdelivr.net/npm/katex@0.11.1/dist/contrib/auto-render.min.js" integrity="sha384-kWPLUVMOks5AQFrykwIup5lo0m3iMkkHrD0uJ4H5cjeGihAutqP0yW0J6dpFiVkI" crossorigin="anonymous"
            onload="renderMathInElement(document.body);"></script><script src="/js/prism.min.a3995e4e31ad988992f22cde2df66a5efbb7cf211dbaba67dbf4c96efd0883c728a2f2ae94db1dbbe9b72893e18a9ed6.js" integrity="sha384-o5leTjGtmImS8izeLfZqXvu3zyEdurpn2/TJbv0Ig8coovKulNsdu&#43;m3KJPhip7W"></script><script>
    var _hmt = _hmt || [];
    (function() {
        var hm = document.createElement("script");
        hm.src = "https://hm.baidu.com/hm.js?2b59024f651488c102f34ca466295b1d";
        var s = document.getElementsByTagName("script")[0]; 
        s.parentNode.insertBefore(hm, s);
    })();
</script>    </body>

</html>